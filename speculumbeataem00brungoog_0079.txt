Luc'no rv. 45

diam affectuosissima per caritatem, Maria con-
tra iram mansuetissima per lenitatem, Maria
contra acediam indefessissima per sedulitatem,
Maria contra avaritiam tenuissima per pauper-
tatem, Maria contra gulam temperatissima per
sobrietatem, Maria contra luxuriam castissima
per virginitatem fuit. Haec omnia ex illis scri-
pturis colligere possumUS, in quibus nomen Ma·
riae expressum invenimus. “
Primo vide, carissime, quod Maria profun-
dissima apud se fuit per humilitatem. Ipsa est
Maria, de qua dicitur Lucae primo (1); Dixit
autem Maria: Ecce, ancilla Domini. O mira et
profunda humilitas Mariae! Ecce, Mariam archan-
gelus alloquitur, Maria qratia plena (2) dicitur,
Mariae superventio Spiritus sancti promittitur,
Maria in matrem Dei assumitur, Maria iam omni-
bus creaturis anteponitur, Maria iam domina caeli
et terrae efficitur, et pro his omnibus nulla su-
perbia extollitur, sed in his omnibus mira humi-
litate deprimitur, dicens: Ecce, ancilla Domini.
Non dixit: Ecce, mater Domini; non dixit: Ecce,
domina mundi3 sed: Ecce, (incilia Domini. Pro-¹

 

1) Vers. 38.
2) Luc. 1, 28. et dein v. 35.

