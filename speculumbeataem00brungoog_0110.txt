*¹⁵
ο,
·-,

76 · specuum B. M. v.

in benevolentia piissima3 erga Deum, in devotis-
sima reverentia. Hinc est, quod Spiritus sanctus
Mariam per domum illam convenientissime signa·
vit, quam 'sibi Sapientia increata (1) cwm septem
columnis septem donorum Spiritus sancti excel-
lentissime aedificavit (2). Quicumque ergo colum-
nas Spiritus sancti coeperit desiderare, ipse for-
mam columnarum in ista domo poterit conside-
rare; ipse etiam in domo ista artificem poterit
invenire, quam pro columnis huiusmodi debet
cum magnis desideriis et precibus convenire. Si-
militer quicumque septiformem Spiritus sancti
gratiam adipisci desiderat, ipse florem Spiri-
tus sancti in virga quaerat. Per virgam enim
ad florem, per florem ad spiritum in ipso requie-
scentem pervenimuS, dum per Mariam ad chri-
stum accedimus et per Christum Spiritus sancti
gratiam invenimus, Propter quod bene Mariam
alloquens beatus Bernardus (3) ait: α Per te ac·
cessum habemus ad Filium, o benedicta inventrix
gratiae, genitrix vitae, mater salutiS‚ ut per te
suscipiat nos qui per te datus est nobis ».

 

1) A incarnata.
2) Prov. 9, 1.
3) Serm. 2. de Advent. Dom. n. 5.

 

