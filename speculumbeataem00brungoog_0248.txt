214 SPECuLUM B. Μ. v.

gyrata. Unde beatus Augustinus (1) ait: α O vere
beata humilitas Mariae quae Deum hominibus
peperit, vitam mortalibus edidit, caelos innovavfi,
mundum purificavit, paradisum aperuit et homi-
num animas ab inferis liberavit »2 Vallis, quanto
humilior, tanto receptibilior est aquarum3 sic et
Maria gratiarum. Vallis autem irrigationes aqua-
rum recipit quandoque a superiori, quandoque ab
inferiori: a superiori quidem per pluvias a monte
defluenteS, ab inferiori per aquas de fonte effluen-
tes, Similiter humilis Maria quasi de superiori et
inferiori, quasi de monte et de fonte irrigata est,
dum de divina et humana Filii sui natura tantae
gratiarum benedictio infusa est. Haec itaque est
benedictio, de qua legitur Iudicum primo (2), quod,
cum Axa diceret patri suo: Da mihi benedictio-
nem, dedit ei pater suus irriguum superius et
inferius. Axa Mariae typum gerit, quae irriguam
a Patre caelesti benedictionem suscepit; dedit
enim ei Deus Pater irriyuum superius in Christi
divinitate, inferius vero in Christi humanitate,·
item, superius in mente, inferius in ventre‚· item,
superius in caritate Dei, inferius in caritate

 

l) Ser-m. 208. append. (alias 35. de Sanct.) n. 10.
{3} l(ers. 15.

 

