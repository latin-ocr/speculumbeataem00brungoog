182 srsscmmn B. u. v.

beato Bernardo (1), qui sic ait: α Tu ardorem
vetitae concupiscentiae virtute castitatis in tua
virginea carno eatenus exstinxisti, ut is, in cuius
conspectu nec astra munda sunt, tantae mundi-
tiae carnem tuam iudicaverit, ut eam divinae pu-
ritati agglutinare non despexerit». Ipsa etiam
virginitate sua avibus caeli, id est angelis Dei,
grata fuit, quia, ut Hieronymus (2) ait, a: sem-
per est angelis cognata virginitas a». Propter
hoc bene legitur Genesis trigesimo secundo (3),
quod angelus in aurora benedixit Iacob. Hic Ia-
cob spiritum castum potest signare, qui fratrem
suum, id est corpus suum, debet supplantare (4).
Hic non solum a Patre, sed etiam ab angelo
benedicitur in aurora, hoc est in castissima Vir·
gine Maria, cui angelus dixit Lucae primo (5):
Benedicta tu in mulieribus. — Item, pulchra ut
luna fuit Virgo Maria in luminosa viryinitatis
fecunditate. Pulchritudo enim lunae consistit in
lumine recepto a sole. Pensa igitur, quam pulchra

 

l) Egbert., loc. cit. n. 5.
2) Epist. 9. ad Paul. et Eustoch. (inter opera Hieron.)
3) VerS. 29.

n.5

4) Gen. 27, 36. et Osee 12, 3.

  

v 5) Vers. 28.

