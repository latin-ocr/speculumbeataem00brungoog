memo xvm. 267

 

Regum decimo octavo (1): Transferam vos in
· ter-ram fructiferam et fertilem vini, terram pa-
rtis et olei ac mellis, et vivetis ct non moric-
mim'. In terram Mariae vel in terram Ecclesiae
transferuntur qui toto corde ad ipsam conver-
tuntur. Haec autem terra valde est fructifera,
ferens fructu-m panis et virzi, olei et mellis, Do-
minum nostrum Iesum Christum. Ipse namque
nobis est fructus panis confortantis contra defe-
ctum, ipse nobis est fructus vini animantis ad
perfectum, ipse quoque nobis est fructus olei il-
luminantis intellectum, ipse insuper nobis est fru-
ctus mellis dulcorantis affectum. Per huiusmodi
'certe fructum vivetis, carissimi, et reon moriemini
morte aeterna. Benedicta ergo sit terra huius
fructus et benedictus super omnia sit ipse fru-
ctus„ per quem a tantis malis exempti sumus,
sicut etiam bene declaravit Anselmus (2), cum
dixit: α Quid digne referam genitrici Dei et Do-
mini mei‚ per cuius fecunditatem captivus sum
redemptuS, per cuius partum de morte aeterna
sum exemptuS, per cuius prolem perditus sum
restitutus et de exsilio miseriae in patriam bea-

 

1) Vers. 32.
2) Orat. 52. (alias 51.) post initium.

